Log dei progressi effettuati

L'oggetto scelto è una poltrona e l'ambiente in cui presentarla una stanza semplice, ove delle lampade proiettano luce direttamente su di essa. 

Il modello della poltrona è composto da circa 36.000 (36 mila) vertici ed è stato reperito su un sito gratuitamente (la licenza che non se ne faccia uso commerciale).
Anche le textures utilizzate sono state reperite in rete, tutte gratuitamente e con una licenza che ne limita l'uso a titolo personale e non a scopo di lucro.

Utilizzando il programma B2M (di cui è stato possibile attivare la chiave in quanto studenti universitari) è stata costruita la mappa normale per la pelle ed il tessuto, ovvero i due materiali che ci si propone di utilizzare sulla poltrona.

Successivamente sono state aggiunte alla scena le pareti ed il pavimento in legno di una stanza, e la poltrona è stata posizionata al centro di essa.

La scena viene illuminata da una luce ambientale soffusa, mentre alle pareti sono state aggiunte delle luci direzionali per evitare che le ombre della stanza predominassero sul colore dei muri.

A questo punto uno shader precedentemente visto a lezione è stato scelto come punto di partenza e successivamente adeguato alle esigenze del progetto. 

Per giustificare la presenza di luci aggiunte con lo shader (luci puntuali) illuminanti la poltrona sono state inserite nella scena delle lampade. Queste sono state costruite direttamente nella scena e non importate, fatta eccezione per la texture da esse utilizzate.

Infine, dopo aver trovato la corretta posizione per gli oggetti di scena e le luci, è stata costruita una GUI molto semplice (sempre prendendo come riferimento materiale già visto a lezione) che permette all'utente di cambiare il colore mescolando le tre componenti a piacimento e di modificare il materiale di cui è composta la poltrona, a scelta tra pelle lucida o tessuto per mobilio.


